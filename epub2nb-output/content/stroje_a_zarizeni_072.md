---
title: "*\_*\_*"
contentType: poetry
---

<section>

Přidat k jazzu popotahování nosem  
Záhyby záclon k půlnoci  
Volejte do uší kde všude svítí pytle mouky  
Zvoní kosti chrastí neony  
Podzimní listí popohání chodce  
Kteří se bojí zestárnout  
Mezi spadlými letadly  
Roztřesenými kabáty čerstvých ústřic  
Utajení nebožtíci znovu vyrážejí do ulic  
Co vidíme na zdi  
Jsou stále ještě obrazy  
Noční poblikávání cigaret  
Slova jež nelze vypočítat  
Ani změřit

</section>
