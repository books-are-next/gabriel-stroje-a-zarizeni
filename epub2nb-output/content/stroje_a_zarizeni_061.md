---
title: Setkání
contentType: prose
---

_1  
Bledé housle  
Zapadlé mezi hlouček  
Rozvrzaných vlajek_

_2  
V restauraci Století  
Každé jídlo zlátne s jinou sukní  
V řeči opět leštíme kov Benátek  
Roztržitého číšníka který prohání talíře  
Vstříc budoucí smrti  
Tak znovu: Donatello nebo letopočty plné Japonců_

_3  
Kufry v soudních síních  
Zprvu pouhé hromady  
Bloudí  
Stejně jako všechny omyly  
Kroky prvních barev_

_4  
Až se objeví jako drobky chleba na stole  
Nevyjdou z údivu  
Jakým plamenem hoří nečitelné dopisy  
Střenka nože  
Pokřik krve_

_5  
Ale noviny o tom nepíší_
