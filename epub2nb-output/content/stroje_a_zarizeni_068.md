---
title: Zájezd
contentType: prose
---

> _Martě_

_Kdo ví  
Čí břicho první zbledne  
Některým dámám je ve vzduchu na umření  
Šustí jako bankovky  
A to je teprve září  
A ty lítáš mezi Varšavou a Tbilisi  
Mapu Asie stočenou v krabičce od sirek  
To je vše co vím  
Zájezd stařeckých kostí  
Už na letišti předvádějí  
Čí prst přeslabikuje bez chyby jméno Margvelašvili  
Nebojí se ale nemohou usnout  
V nejhorším případě rozbalí v muzeu vlastní  
     poklady  
Vždy jsem chtěla navštívit Kavkaz říkáš  
Záhony kolem nosů  
A nosy srovnané ve skříni  
Přesvědčit se na vlastní oči kdo to byl Lermontov  
Ještě několik příkladů z matematiky  
Pistole velké jako kusy masa  
Na tom se nemůžeme shodnout  
Jako by právě dnes byla sobota  
Zavíráš okno  
To souhvězdí je poněkud složité  
Město není na začátku ani na konci věty  
Nelze je nakreslit jedním tahem_
