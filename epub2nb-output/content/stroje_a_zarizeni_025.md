---
title: Letní blesky
contentType: prose
---

<section>

_Příští slavnosti jak rychle zhubnout  
Na plakátech se usmívají zadky  
Posypané pískem  
Rozzářené zdi  
Škvíry plné každodenních úlovků  
Mírně zažloutlých mastných papírů  
Některé jsou přímo z Moskvy  
Jiné poletují jako pozdravy  
Rusky se už od rána culí  
Rozsvěcují šaty mýdlem  
To nejlepší ze vzpomínek stárne na mapě  
Bedny ze zámoří plné šmejdu  
Stále ještě prosperují  
Kdekdo se učí jak se usmívat při slově brexit  
Opálené Italky se překřikují nohama  
Kdyby to byl rybolov nebo alespoň kácení lesa  
Řekne se vůně máty  
Ale ostrovy jsou den ode dne menší  
Živé terče zakutálené do zákulisí_

</section>
