---
title: Vrstva po vrstvě
contentType: prose
---

<section>

_I v černobílých filmech se občas rozsvítí  
Kapsy plášťů  
Lesy co se nedaly přečíst  
Ale o žádný hlavolam nešlo  
Sotva narýsovaný zločin_

</section>

<section>

_Jinde vychovávají děti ve skříních  
Je to už několik let  
Ale fasády protějších domů jsou stále stejné_

</section>

<section>

_Žádné ale_

</section>

<section>

_Bledé nehty dráždí moře  
Nikdo náhle nemá čas  
Bavorský premiér poslal Merkelové autobus  
     plný uprchlíků  
Čaj rozsypaný v Jungmannově ulici  
Kreslí názvy příštích planet  
Přehlídku ochočených ptáků_

</section>

<section>

_Jen si vzpomeň co všechno ještě lítá_

</section>
