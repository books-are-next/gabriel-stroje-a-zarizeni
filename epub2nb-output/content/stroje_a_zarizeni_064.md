---
title: "*\_*\_*"
contentType: prose
---

<section>

_Mohli jsme to tušit  
I v jižním ovoci se rychle stmívá  
V těsnopise jsou stažené žaluzie cestovní pomůcky  
Žádné cesty  
Kdekdo si schovává noc do punčoch  
Zhluboka dýchá na nábřeží  
Zapaluje vyhaslé svetry  
Tvůj úsměv na schodech zežloutne listím  
Budeme si na něj ukazovat prstem  
Jako na větu kterou jsme si zapamatovali  
Ale která už nemá žádný význam  
Výuční list jsem dostal 30. 6. 1967  
Kdekdo nosí v portmonce rodinu v životní velikosti  
Ruský ministr chce špatnou předpověď počasí  
Trestat pokutou  
O sodomii se však nemluví  
Jen o cizokrajných známkách  
Jste to skutečně vy  
Co chvíli se objeví i jiná strašidla_

</section>
