---
title: Věštby
contentType: prose
---

<section>

_Dál už není nic  
Jen pondělí  
Louže z aritmetiky provázky z geometrie_

</section>

<section>

_Matky se navštěvují v obrazárnách  
Všude kde jsou komíny když začíná svítat  
Jsou tu klacky i stehna  
Věty v nichž nikdo nevyskočí a neřekne „kuk“_

</section>

<section>

_Už ani plovárny nežijí svým životem  
Když ve větvích byla cítit bouřka  
Průtrž mračen plná těsnopisných poznámek  
Karel Hynek měl pravdu  
Z tetuáže se stává vysoké umění  
Orient tloustne v houpacích židlích  
Nosy nezvoní  
Ale jsou stále z masa_

</section>

<section>

_Vaše šunky jsou i vaší barvou_

</section>
