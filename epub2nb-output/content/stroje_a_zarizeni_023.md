---
title: "*\_*\_*"
contentType: prose
---

_Objevují se jen za bouřky  
Dobrodružství pohozené vedle zubního  
     kartáčku  
Učím tě hláskovat podle barev  
Není to ani Rimbaud ani Nezval  
Kdo se vyklání z protějšího balkonu  
Jsou to hory které vyrostly v popelníku  
Hřbety knih jež přežily léto  
Špačci bubnují na střeše  
Další ulice bude slepá  
Plná třešní vlaků bez oken  
Dlouhá jako plovárny  
Z každé strany slyším jiný smích  
Nohy s povytaženým obočím  
Ne to nejsou pohádky jsou to koše  
Masážní salony  
Pravda jen za soumraku_
