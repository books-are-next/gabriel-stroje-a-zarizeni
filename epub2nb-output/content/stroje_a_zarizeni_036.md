---
title: Bez překvapení
contentType: prose
---

<section>

_Přečíst  
Škrtnout  
To všechno jsou tunely  
Skleničky jež na začátku mají svou tvář  
Plnovousy plavou po Vltavě  
Než zase začnou mluvit o nové epoše  
O divadle na konci ukazováčku  
Doutníky se odkládají na proutěná křesla  
I poté co už hluboce spíme  
Noční lýtka vadnou v parku  
Nedobytné ale stále ještě živé rány  
Provizorní fasády  
Nic než škytnutí  
Opálená ramena stárnou bez svědků za pultem  
Ale měna je stabilní za každého počasí  
V přírodě je možné opravdu všechno_

</section>
