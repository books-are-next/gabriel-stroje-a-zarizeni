---
title: Středy
contentType: prose
---

<section>

_Tvé věčné cestování mezi slepicí a Kamýkem  
Autobusem větví talířem  
Jen vědět že tady je ještě Hongkong  
A tady už Praha  
Je to jako psát dopisy sám sobě  
V prádelním koši  
Samé neznámé planety  
Rozházené až po střechy  
Podezřelá slova  
Něco jako zříceniny  
Minulý týden když jsem šel kolem vyšehradské  
     loděnice  
Mě náhle napadlo koupit si loď  
Všem ploutve  
Co chvíli novou pláž  
Duben ve vráskách parket  
Auta jsou za deště rychlejší  
Či snad máš jiné vysvětlení pro tmu  
Ruce už tuší lesklý povrch masa_

</section>
