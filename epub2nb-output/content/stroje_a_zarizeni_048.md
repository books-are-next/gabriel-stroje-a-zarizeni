---
title: Vzpomínka
contentType: poetry
---

<section>

Zvětšit se nebo přistát  
O končetinách se musí hovořit líbezně  
Tedy nejlépe na přeskáčku  
Jsou to pouhé fošny  
Ale už dnes plné dopisů  
Čísi ruka  
Možná i nouzový východ  
Nechtěl jsem to nijak rozmazávat  
Ani zametat  
Prostě jen spolknout  
Nábřeží začínalo hned za hlavními zprávami

</section>

<section>

Ruská vajíčka v Mariánských Lázních  
Hotel Golf  
Kdejaká flákota se posmívala bazénům

</section>

<section>

Do soudní síně přinesli jako důkaz  
Vlastní zuby fajánsovou keramiku  
I zmrzlou kapku vody

</section>
