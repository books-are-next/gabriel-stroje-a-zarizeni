<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stroje_a_zarizeni-72</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stroje_a_zarizeni-72" xml:lang="cs-CZ" xmlns:xml="http://www.w3.org/XML/1998/namespace">
<div class="Z-kladn--textový-r-meček"><p class="MLP_verse_-0-12- ParaOverride-6">Klubka vlny se odvíjejí mění barvu <br/>Mrtví si tisknou ruce odjíždějí na dovolenou <br/>Není se čemu smát<br/>V rozkroku se hlásí nové jaro<br/>I mnohá další netušená překvapení <br/>Nejsou to ale žádné dlouhé mosty <br/>Co jsme zaslechli mezi tu a tam zaparkovanými auty <br/>Mohérové šály táhnoucí podzimem <br/>Coby rodinné výčitky které jeden náhrobek nahrazují <br/>&nbsp;&nbsp;&nbsp;&nbsp;&nbsp;druhým<br/>V kavárně Slavia kdysi vítaly hosty červené rybičky<br/>Bez ohledu na budoucnost<br/>Kabát právě sjel do šatny<br/>Aby se po chvíli zase vynořil<br/>A stříbrné tabatěrky už jen připomínaly<br/>Slávu někdejších cigaret<br/>Mrtvých lišek kolem krku<br/>Jak se na sebe culily nad zbytkem lógru<br/>Kdepak spalničky stačí čepice<br/>Tenisové kurty s prošedlým obočím<br/>Mizí jako jiskry zakutálené až na Hanspaulku<br/>Mezi knoflíky Marie Antoinetty<br/>Jen pohlaví dávalo tušit kde jsou ostrovy <br/>Uhrabané cestičky Štvanice kde se rodí děti <br/>&nbsp;&nbsp;&nbsp;&nbsp;&nbsp;při jízdě vlakem <br/>Co napoví staré mapy Vyšehradu <br/>Nad nimiž člověk jen vrtěl hlavou <br/>Příští Robinsoni šermující zrcátkem a hřebenem<br/>V pustém prázdnu ulic <br/>Zpitomělí jako bouřka <br/>Oběma nohama v ČKD Kolben–Daněk <br/>To co vidíte je soustruh ale také řemeslo <br/>Tělo roztažené do všech stran <br/>Ve stmívání biografů<br/>Pionýrský šátek už hrál v prvním westernu jejž <br/>&nbsp;&nbsp;&nbsp;&nbsp;&nbsp;jsem viděl<br/>Zaslechnuté slovo rodokaps naráz zpřítomnilo <br/>&nbsp;&nbsp;&nbsp;&nbsp;&nbsp;celou Ameriku <br/>I Gary Coopera v kině Metro <br/>Když jsme se marně snažili napodobovat jeho chůzi<br/>Gesta prokreslená stínem který se neustále <br/>&nbsp;&nbsp;&nbsp;&nbsp;&nbsp;proměňoval <br/>Možná se ještě jednou potkáme na přelomu století<br/>Cyklisté Závodu míru vjeli na Stalinovu třídu <br/>Ale než jsme přeslabikovali jejich jména <br/>Ujížděli už Vinohradskou <br/>Nikdo neprotestoval jako kdyby ruce byly příliš <br/>&nbsp;&nbsp;&nbsp;&nbsp;&nbsp;daleko <br/>Jako staré polepené ohrady otevřené rány plné <br/>&nbsp;&nbsp;&nbsp;&nbsp;&nbsp;ilustrací<br/>Krátké kalhoty prodlužovaly konec prázdnin <br/>&nbsp;&nbsp;&nbsp;&nbsp;&nbsp;Stejně jako návštěvy holičství <br/>Pazourky tyto němé svědky naší četby <br/>Jen Korejci se řadili do trojstupu s Kim Ir-senem <br/>&nbsp;&nbsp;&nbsp;&nbsp;&nbsp;na klopě <br/>Byl to tradiční sobotní obřad zbloudilých džunek<br/>Žádné sympatie jen prezervativy <br/>Hádanky vyměněné za známky jež si ještě <br/>&nbsp;&nbsp;&nbsp;&nbsp;&nbsp;pamatovaly válku</p>
			<p class="MLP_verse_-0-12-">Sám Hitler se k nám dál skláněl se svým knírkem <br/>Třebaže byl dávno po smrti <br/>Pozorně ukazoval co všechno je hmyz<br/>V které almaře přežívají psí tlapky<br/>V jiném hloučku se naopak popisovaly skleníky<br/>Drobné polní práce jazyka <br/>Všechny elektrické šlahouny jež kazily mládež <br/>Tu hůl jsem prohlížel dlouho do noci <br/>A pozoroval okna jak tiše našlapují<br/>V psacích strojích po nedbale pohozeném kusu <br/>&nbsp;&nbsp;&nbsp;&nbsp;&nbsp;masa <br/>Vidět znamená i stárnout</p>
		</div>
</body>
</html>