<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stroje_a_zarizeni-65</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stroje_a_zarizeni-65" xml:lang="cs-CZ">
		<div class="Z-kladn--textový-r-meček">
			<p id="_idParaDest-68" class="MLP_uroven2_basne">Pocta roastbeefu</p>
			<p class="MLP_verse_-0-12- ParaOverride-2">Jména připlouvala a odplouvala <br/>Lidé jezdili do lázní kvůli občasným bouřkám <br/>Místo Beethovena vykukoval z křoví Švanda dudák<br/>Průčelí hotelů narychlo měnily názvy <br/>Zasněný Splendit a Belveder <br/>Vystřídaly nic neslibující Dukla či Kyjev <br/>Jen rybník Amerika byl stále ještě atlasem vodních <br/>&#160;&#160;&#160;&#160;&#160;ptáků <br/>I nedostupnou prérií<br/>Pánové se snažili přelstít infarkt lechtáním <br/>Soudružky se domnívaly že otěhotní po oplatce<br/>Postrkované z kouta do kouta <br/>Některé tunely vedly až k pramenům <br/>Co svítilo nebylo na první pohled vidět <br/>A přeci: náhle objevené slovo roastbeef <br/>Jako kdyby sám kapitán Cook rozvlnil jídelní lístek <br/>Pamatuji si to dobře <br/>Byl červenec 1958<br/>Číšník v předklonu ještě mával tužkou za uchem<br/>Ale ten plátek uvnitř růžového masa již byl zjevením <br/>I po obědě dál listoval ulicí<br/>V záhybech naškrobených ubrusů <br/>Zkušení lovci svírali v dlaních jen slepé patrony<br/>Život v poledne se stal o něco srozumitelnější</p>
		</div>
</body>
</html>