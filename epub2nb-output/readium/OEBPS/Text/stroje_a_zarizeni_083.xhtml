<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stroje_a_zarizeni-74</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stroje_a_zarizeni-74" xml:lang="cs-CZ">
		<div class="Z-kladn--textový-r-meček">
			<p id="_idParaDest-77" class="MLP_uroven2_basne">*</p>
			<p class="MLP_verse_-0-12-">Občas stačilo Henri vejce na celé odpoledne <br/>Pocukrované Mariánské Lázně <br/>Podávané jako předkrm k příštím úsměvům <br/>Poblázněný saxofonista mně koupil na <br/>&#160;&#160;&#160;&#160;&#160;Barrandově sachr dort <br/>Jako kdyby šlo jen o další grimasu <br/>Než se znova zaplní taneční parket <br/>Nad propáleným ubrusem <br/>Až to praskne zajedeme si na pravý sachr do <br/>&#160;&#160;&#160;&#160;&#160;Vídně říkal otec <br/>Znělo to celých čtyřicet let jako vůně herbáře <br/>Nadávky mezi planetami nic neprozradily <br/>Ani vzorce jak nejlépe prožít volný čas</p>
			<p class="MLP_verse_-0-12-">Pomalé kornatění tepen nad slovem početnice <br/>Nic víc než bloudění prstů <br/>Vědomí že i v Benátkách je hotel Gabrielli <br/>Vysoké podpatky vyťukávaly na kamenné dlažbě <br/>&#160;&#160;&#160;&#160;&#160;celou symfonii <br/>Vstříc uculujícím se regálům <br/>K dalšímu útoku nožem v Německu<br/>Někdejší flámy zůstávají záhadou i pro ty kdo <br/>&#160;&#160;&#160;&#160;&#160;je přežili<br/>Každý se ohlížel za jiným zbořeništěm <br/>Takové horko a kolem dokola zase jen nedělní <br/>&#160;&#160;&#160;&#160;&#160;kulisy<br/>Marná snaha přijmout všechna zrcadla <br/>Ach ano Rollinsův nedostižný saxofon <br/>Bloudí ve vráskách skleníků</p>
			<p class="MLP_verse_-0-12-">Stárneme<br/>Ale již v kufrech s nimiž jsme kdysi odjížděli <br/>&#160;&#160;&#160;&#160;&#160;na letní byty <br/>Byly přibaleny všechny příští pohromy <br/>Které jsme později luštili uprostřed křižovatky <br/>Jako připálené maso holek <br/>Lesy hýždí zaříznuté do vesmíru <br/>Tající sněhové vločky se snášely v hospodě <br/>&#160;&#160;&#160;&#160;&#160;U Kocoura <br/>Jen několik týdnů poté co zemřela Toyen <br/>Nezapomínejme že každý blesk vylidní přístav <br/>Návraty ranní tramvají mezi regály knihovny</p>
			<p class="MLP_verse_-0-12- ParaOverride-2">Anina přilehla jako pouhý omyl <br/>Včela plná koření žádná zalidněná zahrada <br/>Někde ještě dohořívají Karlovy Vary <br/>Ale všude kolem se již rozléhá rozešité ticho <br/>Rozpuštěné slovníky <br/>Bylo toho víc co šustilo v pleti dne <br/>V ledové tříšti piruet v rozepsaných Holešovicích<br/>S Olinou jsme vyhledávali ty nejhorší putyky <br/>Jež se již odpoledne plnily kouřem a chrápáním <br/>&#160;&#160;&#160;&#160;&#160;těch <br/>Kteří měli v montérkách po celý týden sobotu <br/>Smutek tvého klína jenž se dal skládat jako dlouhá <br/>&#160;&#160;&#160;&#160;&#160;věta <br/>Teprve po letech jsem ocenil jeho Pohyblivý svátek<br/>Gesto s nímž si objednával hračky z Jávy <br/>Fotografii pařížského bulváru z třicátých let <br/>Na níž se chodci ztráceli v dešti a auta připomínala <br/>&#160;&#160;&#160;&#160;&#160;splasklé deštníky <br/>Jen první modrá gauloiska zůstane plná netrpělivých <br/>&#160;&#160;&#160;&#160;&#160;pohledů<br/>I obav co všechno se zapomene</p>
			<p class="MLP_verse_-0-12-">Nebožtíci se diví že ještě jiskří <br/>Lucie poztrácela své pihy v Londýně<br/>Lhostejná k někdejším bonmotům dopisům <br/>&#160;&#160;&#160;&#160;&#160;plným odložených ptáků <br/>Pane Gabrieli naučte mě kouřit musím být <br/>&#160;&#160;&#160;&#160;&#160;zhýralá<br/>Stmívá se jako když se přestřihují dráty<br/>V Česku podlehlo letos chřipce 225 lidí <br/>A Praha ruší požadavek na oslunění bytů stačit <br/>&#160;&#160;&#160;&#160;&#160;bude denní světlo</p>
		</div>
</body>
</html>