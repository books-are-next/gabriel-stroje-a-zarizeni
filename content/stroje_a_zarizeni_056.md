---
title: Cestou
contentType: prose
---

_Jen co se vracíme  
Už nám v dlani chrastí klíče  
Kosti hlučí vegetací  
Otřít čelo o výlohu  
Nasát všechny lahve  
I loužičky vína pod nohama  
Je to málem celé město  
Obratně poztrácené v životopisech  
Ještě na chvíli zabloudit  
V davu turistů  
Vystavují své maso  
Jako by to bylo zbořeniště  
Ale jak se zdá na nikoho nežárlí_

_Miřte přesně_

_Kdoví co je čeká  
Paštika s příběhem  
Brodit se tmou až k ranní erekci_

_Co nám patří bloudí po schodech  
Mluví jen španělsky ale je plný těsta_

_Nikdo z nás už neprožil život v koloniích_
