---
title: Cestou
contentType: poetry
---

<section>

Jen co se vracíme  
Už nám v dlani chrastí klíče  
Kosti hlučí vegetací  
Otřít čelo o výlohu  
Nasát všechny lahve  
I loužičky vína pod nohama  
Je to málem celé město  
Obratně poztrácené v životopisech  
Ještě na chvíli zabloudit  
V davu turistů  
Vystavují své maso  
Jako by to bylo zbořeniště  
Ale jak se zdá na nikoho nežárlí

</section>

<section>

Miřte přesně

</section>

<section>

Kdoví co je čeká  
Paštika s příběhem  
Brodit se tmou až k ranní erekci

</section>

<section>

Co nám patří bloudí po schodech  
Mluví jen španělsky ale je plný těsta

</section>

<section>

Nikdo z nás už neprožil život v koloniích

</section>
