---
title: Vítání
contentType: prose
---

_Ve tvářích je opět pondělí  
Dosud němé bistro  
Kolik tahů tužkou stačí začernit ulici  
Proměnit mapu ve vyjedený talíř  
Ještě jedna malá jachta  
A budeme zase hovořit o patnících  
O bludišti než pomalu zmizí  
Říkám: kuřáci drnčí svítáním  
Sice neoholený ale zato se zrcadlem  
Jako když se z teploměrů vytahují děti  
Žádné fotografie pouze poskládané kosti  
Černá kronika v krajkách omylů  
Zvláštní znamení:  
Na poměry se dnes nadává vestoje_
