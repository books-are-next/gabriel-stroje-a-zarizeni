---
title: ''
contentType: prose
---

\* \* \*

> Komu psát  
> Posílat dlouhé chodby  
> Mraky co se nevešly do kabátů  
> Po ránu věnčit rozespalé ulice  
> Přesypávat nebožtíky z jedné nohavice do druhé  
> Šeptat a tvářit se vyžile  
> Číst poslední knihu Jáchyma Topola  
> Citlivý člověk  
> Na první pohled je vše v pořádku  
> V Ruzyni začali kontroly zavřených zavazadel  
> Namátkou i luštění pohlaví  
> Ani větve ani noci  
> Jen svazek klíčů  
> Polsko na konci týdne  
> Odshora až dolů  
> V dámském kapesníku  
> Blesk nahého masa
