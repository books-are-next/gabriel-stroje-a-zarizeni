---
title: Album známek
contentType: prose
---

<section>

_Matky popsané nedělními ubrusy  
Tím co už není  
Zimní stadion na Štvanici  
Tenisové kurty na Vyšehradě  
Kapitán Cook vykukující ze slunce  
Malá a velká písmena na střeše  
Čuk a Gek  
Babylonská věž v pondělí ráno  
Sbírka známek zestárla mezi dvěma válkami  
Vzrušovalo mě slovo Tanganika  
Bylo něco jako sousoší  
A také Zanzibar  
Tmavá lýtka bez tváře  
Byl jsem přímým svědkem  
Když v prezidentské debatě zvítězil Kennedy  
Ulice byla plná bruslí  
Trhacích kalendářů  
Které ničím nepřipomínaly Brigitte Bardot  
Několik otců bylo na prodej  
Dnes jsou v herbáři s poznámkou Přírodní bohatství  
Samé detailní záběry ale žádný večer  
Tohle počasí přeci musí jednou skončit  
Všichni flirtují v mylném domnění  
Že všechno kolem jsou miniatury_

</section>
