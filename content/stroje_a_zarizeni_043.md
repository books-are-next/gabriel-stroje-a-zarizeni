---
title: "*\_*\_*"
contentType: poetry
---

<section>

Duté stromy a bouřka z mouky  
Vášnivé úsměvy které již nikoho nevzruší  
Ani v záhonech není tolik mechu aby byla slyšet  
     střelba  
Kdo ví čí přízrak se bude pronásledovat  
Když z dálky jsou vidět jen hrnce v nichž není  
     ani kapka moře  
Kabát přehozený přes zeď  
Končícího dne

</section>

<section>

Pivní tácky odlétají  
Barcelonu přenechali sportovcům  
Rušnému slunci sirek

</section>

<section>

Nikdy nepoznáš chuť dnes už nedostupných likérů

</section>
