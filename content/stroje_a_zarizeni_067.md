---
title: Každý den stejný obraz
contentType: prose
---

_Trpělivě pozoruji život kolem sebe  
Příští ztroskotání  
Ale žádné poznámky si nedělám  
Stále víc lidí staví na odiv  
Své kufry na kolečkách  
Váhavé podpisy tváří  
Uši kterým nikdo nezatleská  
Nervózně přemisťují prsty po mapě  
Studují soumrak stehen i kancelářských stolů  
Diví se že vietnamské bistro  
Je o několik minut starší  
Jak všichni víme těsto mluví dál italsky  
Benátky leští porcelán  
Déšť stéká po žílách saxofonu  
Modré louže a mraky z maturitních otázek  
Nejdřív gorily poté i lední medvědi  
Až pak se ptejte na pandu  
Říká šéf pražské zoo  
Je to tedy pravda  
Vnitřnosti se plní rodinnými domky_
