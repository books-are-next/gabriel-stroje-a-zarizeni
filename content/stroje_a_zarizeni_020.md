---
title: ''
contentType: prose
---

Na Kampě

> Poplácávání zadků  
> Odlesků schnoucích na slunci  
> Trochu moře  
> Aby leklé ryby měly u sebe  
> Všechny své ukazováčky  
> Mosty přes Vltavu  
> Jak se vynořují  
> V náhlém gestu odpoledne  
> Jako barevné pastelky  
> Které na sebe nic neprozradí  
> Ani když se vzdalují  
> U baru obsluhují už jen tváře  
> S pivem nebo bez něj  
> Pražští záchranáři ošetřili při maratonu  
> Třiadevadesát lidí  
> Americké žvýkačky z konce války  
> Ale já se přeci narodil v roce 1949  
> Vím není to žádná metafora  
> Kdekdo tvrdí že zvířata mluví  
> Ale jsou to jenom kožešiny
