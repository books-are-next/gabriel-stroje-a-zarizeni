---
title: '*'
contentType: prose
---

<section>

_V parku u Kremlu posedávají na lavičkách staří  
     revolucionáři  
Ve svých představách kreslí ploty  
Jejich čela se pohupují ale kdo to kdy viděl holínky  
     číslo 48  
Ale nikomu nechybějí  
Stejně jako čekista Džeržinskij jehož pomník  
     strhli  
Při nezdařeném puči v srpnu 1991 před  
     moskevskou Lubjankou  
A stovky lidí ho rozbíjely vším co bylo po ruce  
I ohmatanými stehny  
Každé kladívko byl notový zápis konkrétní hudby  
Trocha Ruska na ubruse dává tušit co bylo carské  
     selo  
Jantarová špička horkého masa  
Kdo ví čí rozpaky rozvěsíme příště ve tmě  
Které svaly protáhneme kopírkou  
Který jazyk bude rozumět stolní lampě_

</section>
