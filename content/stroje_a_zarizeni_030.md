---
title: U vedlejšího stolu
contentType: poetry
---

<section>

Spěte  
Mluvíte rusky  
Hrajete si  
Nad vašimi talíři plují mraky  
Ve vašich teplácích se toulá vegetace  
Bludné pouště Tatarstánu  
Zbytky masa vykukují za stromy  
Mají křídla a velké střevíce  
Je to vskutku divná představa  
Cigarety v králíkárnách  
Zahradní židličky plné letní úrody  
Několik vět až z Drážďan  
Když odešli zůstali po nich jen ptáci  
Žádní dobrodruzi z těchto rovnic nevyplavou  
Raději stojí ve tmě frontu na svítání  
Na sluneční brýle s odlesky minaretů

</section>
