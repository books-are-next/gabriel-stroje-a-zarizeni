---
title: ''
contentType: prose
---

Otevřeno

> Nejlepší bude začít báseň básníkem  
> Nebo také dírou roztaženou do všech stran  
> Provazy vzduchu a vody  
> Čím dál tím kratších svítání  
> Do přírody se dnes už vydáváme jen ve starých  
>      atlasech  
> Ne neboj se není kde umřít  
> Na každé stránce je heslo  
> Kolikrát je to lepší než přejít ulici jednou větou  
> Kutálet se zvědavostí  
> Ty své talíře si do jídelny nenoste  
> Křičel podporučík než si sám vybalil svůj proviant  
> Litoměřice V. Ú. 6174

> I se změnou osvětlení je to stále ještě slunce

> Za necelý měsíc si trhovci opět rozloží své tiky  
> Samý křišťál zelenina rozstřílení ptáci  
> Hromada turistů kteří přesně vědí  
> Jak se co jmenuje
