---
title: "*\_*\_*"
contentType: poetry
---

<section>

Nebudu Vám namlouvat  
Že slunce vychází v 7.30  
Zvířata mají své tabatěrky  
Něžné oči i zácpu  
Mraky na klíček  
Stěží čitelný nápis  
Snad i návod  
Které souhvězdí je mezi palcem a ukazováčkem  
Ale pořád ještě vím  
Že v prádle dál chrastí dlažba  
Stín jazyka s celým městem navíc

</section>

<section>

Dveře domů hledí přísně na ty  
Kteří nemají klobouky

</section>
