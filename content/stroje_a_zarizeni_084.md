---
title: '*'
contentType: prose
---

_Lesy ať si pomohou s novým kontrabandem jak  
     umějí  
Horká sazba a rozesmáté klobouky  
Běžné vykopávky co ještě nedávno slibovaly ráj  
I s barvami včerejšího jídla  
Kdykoli slyším jak drnčí dlažbou kočáry myslím  
     na Marcela Prousta  
Stačí mávnout rukou a jsme Na Františku  
Mezi vyceněnými zuby na chodbě nemocnice  
Vysvlečeni do půl těla každý patří k jiné armádě  
     obejdů  
Čekajících na věčnost mezi prostěradly  
Jimmy Gladiator se již několik let přes smrtí  
     neozýval  
Sbírku pivních lahví vyměnil za sbírku slonů  
Vykasané kalhoty plné třísek  
Když jel poprvé do Prahy prohlíželi mu na hranici  
     každý karton cigaret  
Hedvábí v grimasách zkoušeli zda i večer žloutnou  
     potoky  
Kolik stupňů je právě na severním pólu  
V Houilles vypouštěl rybičky mezi postavy které  
     nabízel místo doutníků  
Publikoval naše básně nic z toho se neztratilo Ale prst dál běží po nebi kde není nic nového_
