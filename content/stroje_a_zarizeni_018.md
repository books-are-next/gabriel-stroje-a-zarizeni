---
title: Anatomický atlas
contentType: poetry
---

<section>

Jako každý den večerní zprávy  
Jedni tvrdí že za vše může Bůh  
Za zkumavky vytahují vajgly  
Dráty zbytky jídla  
Ukazují jak se s tím dá šermovat  
Které krematorium je určeno ke spalování počasí  
Druzí zase koketují  
Sklenice od piva jsou pro ně rébusem  
Nevzpomínají si kolikátého bylo když odplouvali  
Jde jen o to kdo první vstřelí gól  
Ale před vinotékou je tolik lidí  
Že si můžeme vybírat  
Které obliny budou držet pohromadě  
Za kterými pomlčkami je datum úmrtí  
Nikdy jsem se nezúčastnil honu na lišku

</section>
