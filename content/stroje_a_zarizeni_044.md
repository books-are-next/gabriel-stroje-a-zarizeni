---
title: Banky prý nezmizí
contentType: prose
---

_Města vystavěná jako naučné slovníky  
Korunovační sál vedle zaprášeného gramofonu  
Několik pohledů  
A hned se mluví o dějinách umění  
Jeden přes druhého jako v moři  
V Itálii jsem byl poprvé v roce 1967  
Kočky v ulicích tloustly za nás  
Jen si zapamatovat všechno to maso  
Mosty poskládané z pouhých gest  
Povídá se že anarchisty poznáme podle toho  
Jak dlouho drží siestu  
Existuje několik uklidňujících zpráv  
Po nichž můžeme přejíždět prstem  
Obchodníci hlásí vyprodáno: Switch trhá prodejní  
     rekordy  
Několik neznámých slov v nákupních taškách  
Airbnb start-up scoring klientů blockchain  
A za nimi celý jeden kontinent  
Který už poněkolikáté  
Pozoruje zatmění slunce_
