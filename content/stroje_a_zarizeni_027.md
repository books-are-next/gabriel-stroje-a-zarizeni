---
title: ''
contentType: prose
---

_Hřbitovy vyřeší všechny problémy za nás_

_\*_

_Neříkejte stmívání_

_\*_

_Příští pondělí bude zase v pondělí_

_\*_

_Náhlé ticho za výkřikem stačí zaplnit celý talíř_

_\*_

_I fragmentu stále chybí kus fragmentu_

_\*_

_Vlasy ujíždějící v noční tramvaji se mění  
     v nečekaný účes_

_\*_

_Překvapení: po čtyřiceti letech přišla jen holka  
     z vesnice_

_\*_

_Příměří: vychutnat oběd, každé večeři vdechnout  
     vůni prožitého dne_

_\*_

_I blbý děti musejí mít v pořádku doklady_

_\*_

_Kabáty se samy od sebe řadí do fronty na počasí_

_\*_

_Kdo se uculuje, ještě není zrcadlem_

_\*_

_V každé krajině najdeme zaprášenou vitrínu  
     vzpomínek_

_\*_

_Opera nabízí přehlídku dam vyhřezlých z podzimní  
     krajiny_

_\*_

_Léto: Dětské šaty vyzvánějí v telefonu_

_\*_

_Půlnoční Benátky dál přežívají v záhybech ubrusů_

_\*_

_Když se roztrhne pytel, je v něm zase čínské bistro_

_\*_

_Na nočním stolku sám Palacký_

_\*_

_Turistický ruch ožívá s každým pokrčením ramen_

_\*_

_Slovo zítřek nás dříve nebo později omrzí_

_\*_

_Saka urousaná adresami rozhovorů_

_\*_

_Déšť už předem ví, že okolní svět je lhostejný  
     k nažehleným kapesníkům_

_\*_

_I ve spodním prádle občas svítá_

_\*_

_Rozpaky nohavic se vyhrnuly ze tmy do světla_

_\*_

_Přišla a v náručí svírala celý zimní stadion_

_\*_

_Lesy plné střelného prachu již potřetí v té  
     samé krajině_

_\*_

_Lidovecký trik: Popotahovat nosem nad mapou Asie_

_\*_

_Tažní ptáci poletují sem a tam jako středověké mapy_

_\*_

_Vzácné rostliny nepochybují o troskách stínu_

_\*_

_Po probuzení: Prázdné sudy a pytle brambor_

_\*_

_Kačer Donald dohlíží na hygienu žáků_

_\*_

_Jak říkáš, tolik jmen je na střídavý proud_

_\*_

_Kukátka orosená dojetím a vlci v jednotlivých  
     předmětech_

_\*_

_Tykat si s přírodou v zahradní restauraci_

_\*_

_Ploty z podrážek a oprýskaných hrnců trucují  
     ve tmě_

_\*_

_Rozházené chloupky v pralese, který nemá žádnou  
     barvu_

_\*_

_Otázka: Kolik mraků se vejde do jednoho kufru?_

_\*_

_Nesplněný sen: Stoupat po jezdících schodech  
     do čtvrtého patra Beaubourgu a zahlédnout  
     Rastignaka_

_\*_

_Neznámé pohromy v hrobce přípitku_
