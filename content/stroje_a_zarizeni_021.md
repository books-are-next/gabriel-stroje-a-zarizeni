---
title: Turistická sezóna
contentType: prose
---

<section>

_Tloustnou  
Ale mají cesty po kapsách  
Hořící zahrady v plechovkách  
Nestačil jsem spočítat  
Všechny tenisky  
Kosti funící v metru  
Pivní tácky na mapě Itálie  
Není to tak dávno  
Kdy babky nosily šátky kolem hlavy  
Medvědí tlapky  
Za pasem rozepsaný román  
Dnes šustí zástěrami na Broadwayi  
Černobílé filmy s barevnými tečkami  
Odpoledne vzhlédněte k nebi  
Přes slunce přejde Merkur  
I vše co se vejde na stůl  
Počasí v zapomenutých vlacích_

</section>
